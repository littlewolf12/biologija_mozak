<!DOCTYPE html>
<html lang="sr">
<head>
    <meta charset="UTF-8">
    <title>Мозак</title>
    <link rel="stylesheet" href="../style.css">
</head>
<body>
    <nav>
        <ul>
            <li><a href="../index.html">Почетна</a></li>
            <li><a href="#">Мозак</a></li>
            <li><a href="vežba3_možd_funk.html">Мождане функције</a></li>
            <li><a href="vežba3_hemisfere.html">Хемисфере</a></li>
            <li><a href="prvavezbaHTML-MalivukNastasija.html">Аутор</a></li>
        </ul>
    </nav>
    <h1 style="clear:left">Мозак</h1>
    <p><strong>Мозак</strong> (лат. <em>encephalon</em>) је најзначајнији део <strong>нервног система</strong>. Смештен је у лобањској чаури и обавијен <strong>можданим опнама</strong>: тврдом, паучинастом и меком. Просечна маса мозга одраслог човека износи 1.350 g, али интелектуалне способности нису сразмерне маси и величини мозга.</p>
    <h2>Делови мозга</h2>
    <img style="float:right; margin:10px" src="../СЛИКЕ/људски_мозак.jpg" alt="мозак" width="500" height="300">
    <p>Основни делови мозга су:</p>
        <ul>
            <li>Продужена мождина</li>
            <li>Варолијев мост</li>
            <li>Хипофиза</li>
            <li>Мождана греда</li>
            <li>Мали мозак</li>
            <li>Средњи мозак</li>
            <li>Међумозак</li>
            <li>Велики мозак</li>
        </ul>
    <p>Продужена мождина, варолијев мост и средњи мозак заједнички се називају <strong>мождано стабло</strong>. Централни канал кичмене мождине се наставља у мозгу, али се проширује и образује четири шупљине-мождане коморе, које су испуњене <strong>ликвором</strong>.</p>
    <p class="paragraf">Мозак је најсложенији орган људског тела. Део је централног нервног система и налази се у лобањи. Управља свим виталним активностима које су неопходне да би организам преживео. Све људске емоције су контролисане мозгом. Он такође шаље и прима безбројне сигнале од свих осталих делова тела и спољашње средине. Мозак нас чини свесним, емотивним и интелигентним бићима.</p>

    <h2 class="mojnaslov">Ћелијска структура</h2>
    <p>У мозгу се налазе два типа ћелија: <strong>нервне и глијалне ћелије</strong>.</p>
    <p class="paragraf"><strong>Нервне ћелије</strong> (неурони) се од осталих ћелија разликују по томе што имају способност проводљивости нервних импулса. Људски мозак је изграђен од око 10 милијарди нервних ћелија. Свака нервна ћелија се састоји од тела неурона и два типа наставака: <strong>дендрита и аксона</strong>. Тело неурона (сома) садржи једро (у коме је смештена ДНК), ендоплазматични ретикулум и рибозоме (за синтезу протеина) и митохондрије (за добијање енергије) – оно обавља све оне функције које су ћелији неопходне да би преживела. Аксони и дендрити служе за комуникацију између ћелија. Дендрити су кратки, разгранати наставци који спроводе <strong>надражај</strong> ка телу нервне ћелије. Аксон (неурит, нервно влакно) преноси надражај од тела неурона ка следећем неурону, он може бити прекривен посебном опном која је изграђена од глијалних ћелија (олигодендроцита) и која убрзава проток импулса кроз аксон. Свака нервна ћелија је преко синапси (веза између аксона једне и дендрита друге ћелије) повезана са око 10.000 других нервних ћелија.</p>
    <p class="paragraf"><strong>Глијалне ћелије</strong> (глије) имају низ функција које омогућавају опстанак и правилно функционисање нервних ћелија: <strong>потпорна</strong> (својим продужецима граде потпорну мрежу можданог ткива), <strong>изолаторна</strong> (у пределу синапсе врше електричну изолацију), <strong>одбрамбена</strong> (могу да се трансформишу у макрофаге), <strong>транспортна </strong>(транспортују хранљиве материје од крвних судова до нервних ћелија мозга), имају улогу у локалној хомеостази, врше фагоцитозу непотребних материја, граде мијелински омотач аксона. У мозгу их има око 10 пута више него нервних ћелија.</p>
    <img class="centar" src="../СЛИКЕ/нервне_ћелије.jpg" alt="нервне ћелије" width="300" height="200">
 
</body>
</html>