<!DOCTYPE html>
<html lang="sr">
<head>
    <meta charset="UTF-8">
    <title>Мозак</title>
    <link rel="stylesheet" href="../style.css">
</head>
<body>
    <nav>
        <ul>
            <li><a href="../index.html">Почетна</a></li>
            <li><a href="vežba3_mozak.html">Мозак</a></li>
            <li><a href="#">Мождане функције</a></li>
            <li><a href="vežba3_hemisfere.html">Хемисфере</a></li>
            <li><a href="prvavezbaHTML-MalivukNastasija.html">Аутор</a></li>
        </ul>
    </nav>
    <h2 style="clear:left">Мождане функције</h2>
    
    <p><strong>Памћење</strong> користи више можданих структура, нарочито хипокампус, хипоталамус и главичаста тела, а као неуропреносник икључује ацетилхолин. Оно се школски дели на краторочно(неколико минута) и дугорочно памћење и обухвата 3 фазе: учење, складишњење података и извлачење сећања. Мада памћење слаби са годинама, мождане вежбе и интензивни духовни рад помажу његовом одржавању.</p>

    <p><strong>Сан</strong> је веома битан за живот. Унутрашњи сат смештен у супрахијазмаским језгрима хипоталамуса одговоран је за његово јављање у правилним интервалима.</p>

    <p>За <strong>емоције и понашање</strong> одговорни су хипоталамус и лимбички систем (или лимбични режањ), структура која је смештена с унутрашње стране можданих хемисфера и обухвата средишна сива једра. Понашање у исхрани, друштвено и сексуално понашање зависе од те две мождане структуре, које су тесно везане за чеони режањ мождане коре.</p>
    <p>Посетите сановник <a href="https://www.sanovnik.org/"> <img style="float:left; margin:10px" src="../СЛИКЕ/снови.jpg" alt="сан" width=200 height=100></a></p>

    <hr style="clear:left">

    <h2>Ромбасти мозак</h2>
    <img style="float:left; margin:10px" src="../СЛИКЕ/режњеви_мозга.jpg" alt="режњеви мозга" width="300" height="200">
    <p><strong>Ромбасти мозак</strong> чине: продужена мождина, мождани (Варолијев) мост, мали мозак и четврта мождана комора.</p>
    <p class="paragraf"><strong>Продужена мождина</strong> се налази изнад кичмене мождине, испод Варолијевог моста и испред малог мозга. У њој се укрштају сензорни и моторни нерви који повезују мозак са осталим деловима тела, тако да десна хемисфера великог мозга комуницира са левом половином тела и обрнуто.</p>
    <p><strong>Мождани мост</strong> се налази изнад продужене мождине. То је сноп нерава који преносе сигнале између великог мозга и кичмене мождине и повезује сваку од хемисфера великог мозга са супротном хемисфером малог мозга.</p>
    <p class="paragraf">Продужена мождина и мождани мост заједно са средњим мозгом чине <strong>мождано стабло</strong>. То је еволуционо најпримитивнији део мозга. Средином можданог стабла (од кичмене мождине до међумозга) пружа се <strong>ретикуларна формација</strong>. Сачињена је од острваца сиве масе раздвојених сноповима беле масе тако да је мрежастог изгледа. Она одлучује које ће се од сензорних информација проследити великом мозгу и на тај начин нам помаже да се концентришемо услед примања великог броја информација из спољашње средине. У можданом стаблу се налазе највиши центри <strong>аутономног нервног система</strong>: за дисање, крвоток (контролише рад срца и крвни притисак), кашаљ, кијање, повраћање, гутање, жвакање, сисање, лучење суза…</p>
    <p class="paragraf"><strong>Мали мозак </strong>се налази у задњем доњем делу лобање, иза можданог моста и испод потиљачне зоне великог мозга. Он је, као и велики мозак, подељен на две хемисфере, само што путеви из леве и десне половине тела нису укрштени, тако да свака хемисфера контролише своју страну тела. Са аспекта филогенезе, мали мозак има три дела: <em>archaeocerebellum</em> (учествује у регулацији мишићног тонуса и одржавању равнотеже), <em>paleocerebellum</em> (контролише мишићни тонус и активност мишића) и <em>neocerebellum</em> (омогућава и спроводи аутоматску регулацију редоследа и обима вољних покрета). Ови делови су поређани од предњег ка задњем делу малог мозга. Постоји још једна подела, слева надесно: у средини је <em>vermis</em> (ту се налазе центри који нам омогућавају да имамо свест о положају одређених делова тела у простору), а бочно су лева и десна хемисфера. Мали мозак има три пара кракова који му служе за комуникацију са осталим деловима мозга: горњи (који га повезује са средњим мозгом), средњи (који иде према Варолијевом мосту) и доњи (који иде према кичменој и продуженој мождини).</p>
    
    <p> <a href="#top">Врх странице</a></p>
    <h2>Средњи мозак</h2>
    <p class="paragraf"><strong>Средњи мозак</strong> се састоји из кровне плочице и <em>pedunuculus cerebri</em>, а између њих се налази Силвијев канал испуњен цереброспиналном течношћу који повезује трећу и четврту мождану комору. На кровној плочици се налазе два пара квржица: горње и доње. Горње квржице су задужене за рефлексне покрете очију, као и координацију покрета очију и главе. Иако се визуелне информације које средњи мозак прима од очију преносе преко таламуса до коре великог мозга, горње квржице на одређене визуелне надражаје могу да реагују без учешћа коре великог мозга. У доњим квржицама се први пут састају све акустичке информације, а затим се прослеђују кори великог мозга на обраду. И оне у неким ситуацијама могу самостално да реагују на неке звучне надражаје. <em>Pedunuculus cerebri</em> је део тзв. система награђивања. Он је укључен у веома важан начин учења који нам помаже да преживимо. Тај систем се активира када испуњавамо одређене функције које су од виталног значаја (ако једемо када смо гладни или пијемо када смо жедни и сл.), а заузврат мозак нас награђује пријатним осећањима која нас уче да те активности треба да поновимо. Неке дроге, као што је кокаин, директно активирају овај систем и на тај начин пружају задовољство и сматра се да је то разлог због којег се ствара зависност.</p>

</body>
</html>